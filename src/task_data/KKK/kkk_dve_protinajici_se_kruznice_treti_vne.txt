0. Jsou dány tři kružnice *k_1*, *k_2* a *k_3*. Dvě z nich se protínají.
1. Úlohu budeme řešit pomocí dilatace. Představíme si řešení, které má s kružnicemi *k_1* a *k_2* vnější dotyk a s kružnicí *k_3* vnitřní dotyk. Pokud se toto řešení v dilataci zmenší tak, aby procházelo středem *S_3*, budou se obě kružnice *k_1* i *k_2* zvětšovat o poloměr kružnice *k_3*. To samé platí i pro řešení, které má s kružnicemi *k_1* a *k_2* vnitřní dotyk a s kružnicí *k_3* dotyk vnější.
2. Dilatací jsme úlohu kkk změnili na úlohu Bkk, kde bodem je bod *S_3* a kružnicemi jsou obrazy kružnic *k_1* a *k_2*. Tuto úlohu budeme řešit pomocí kruhové inverze. Jako základní kružnici použijeme *k_3* se středem *S_3* (použít můžeme jakoukoliv kružnici se středem *S_3*, tak proč ne třeba *k_3*).
3. Obrazem dilatovaných řešení jsou společné tečny kružnic "k_1 ''" a "k_2 ''".
4. Nalezené tečny zobrazíme zpět v kruhové inverzi. Získané kružnice jsou dilatovanými obrazy hledaných řešení. Středy *S_4* a *S_7* jsou již středy hledaných řešení.
5. Obrazy kružnic *k_4* a *k_7* zvětšíme, respektive zmenšíme, v dilataci o poloměr kružnice *k_3*. Tím získámě první dvě řešení úlohy.
6. Nalezli jsme dvě řešní úlohy. Nyní postup zopakujeme pro nalezení zbývajících dvou řešení, z nichž jedno má se všemi zadanými kružnicemi vnější dotyk a druhé se všemi vnitřní dotyk.
7. Zatímco v předchozím případě se kružnice *k_1* a *k_2* obě zvětšovaly, nyní se naopak budou zmenšovat.
8. Dilatované obrazy kružnic *k_1* a *k_2* zobrazíme v kruhové inverzi s hlavní kružnicí *k_3*.
9. Nalezneme společné tečny zobrazených kružnic.
10. Nalezené tečny zobrazíme zpět v kruhové inverzi. Jejich obrazy jsou zároveň dilatovanými obrazy hledaných řešení.
11. Kružnici *k_5 '* zmenšíme dilatací o poloměr kružnice *k_3*, kružnici *k_6 '* zvětšíme. Tím jsme získali zbývající dvě řešení.
12. Celkově jsme nalezli čtyři řešení úlohy.


