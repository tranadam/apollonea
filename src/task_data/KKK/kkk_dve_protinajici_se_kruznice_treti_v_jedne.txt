0. Jsou dány tři kružnice *k_1*, *k_2* a *k_3*. Dvě z nich se protínají, třetí je uvnitř jedné z nich.
1. Nejprve budeme hledat řešení, která mají s kružnicí *k_3* vnitřní dotyk. Úlohu budeme řešit pomocí dilatace. Představíme si, že hledané kružnice řešení se zmenší tak, že budou procházet středem *S_3*. Aby zůstal zachován dotyk mezi těmito kružnicemi a kružnicemi *k_1* a *k_2* musí se kružnice *k_1* zmenšit a *k_2* zvětšit o poloměr kružnice *k_3*.
2. Dilatací jsme si úlohu kkk změnili na úlohu Bkk, kde bodem je bod *S_3* a kružnicemi jsou obrazy kružnic *k_1* a *k_2*. Tuto úlohu budeme řešit pomocí kruhové inverze. Jako základní kružnici použijeme *k_3* se středem *S_3* (použít můžeme jakoukoliv kružnici se středem *S_3*, tak proč ne třeba *k_3*).
3. Obrazem dilatovaných řešení jsou společné tečny kružnic "k_1 ''" a "k_2 ''".
4. Nalezené tečny zobrazíme zpět v kruhové inverzi. Získané kružnice jsou dilatovanými obrazy hledaných řešení. Středy *S_4* a *S_7* jsou již středy hledaných řešení.
5. Obrazy kružnic *k_4* a *k_7* zvětšíme v dilataci o poloměr kružnice *k_3*. Tím získámě první dvě řešení úlohy.
6. Nalezli jsme dvě řešní úlohy, která mají s kružnicí *k_3* vnitřní dotyk. Nyní postup zopakujeme pro nalezení řešení s vnějším dotykem.
7. Zatímco v předchozím případě se kružnice *k_1* v dilataci zmenšovala a *k_2* zvětšovala, tentokrát se bude naopak kružnice *k_1* zvětšovat a kružnice *k_2* zmenšovat.
8. Dilatované obrazy kružnic *k_1* a *k_2* zobrazíme v kruhové inverzi s hlavní kružnicí *k_3*.
9. Nalezneme společné tečny zobrazených kružnic.
10. Nalezené tečny zobrazíme zpět v kruhové inverzi. Jejich obrazy jsou zároveň dilatovanými obrazy hledaných řešení.
11. Kružnice *k_5 '* a *k_6 '* zmenšíme dilatací o poloměr kružnice *k_3*. Tím jsme získali obě řešení s vnějším dotykem ke kružnici *k_3*.
12. Celkově jsme nalezli čtyři řešení úlohy.


